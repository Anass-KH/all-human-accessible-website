# All Human - Accessible Website

## Sprint Planning
<!-- Ontwerp en maak voor een opdrachtgever een website toegankelijk volgens WCAG richtlijnen. -->

Je begint een project altijd met een Sprint Planning. Dan weet je wat je de komende weken gaat doen en wat er van je wordt verwacht.

Bij FDND werk je 4 sprints voor dezelfde opdrachtgever. In de Sprint Planning van Sprint 3 ga je de feedback van de Sprint Review verwerken en de komende sprint plannen.

### Aanpak
<!--
Tijdens de sprint planning gaan studenten de Sprint Review bespreken en de aankomende sprint plannen. Hier kan misschien een goede opdracht bij dat ze gaan bedenken hoe ze de opdracht verder gaan aanpakken? Plan van aanpak? (sommige opdrachten zijn best moeilijk, hoe pak je zoiets aan? Welke pagina's ga je eerst doen? Welke daarna?)
Dan kunnen ze hun aanpak ook bespreken met een docent.
-->
De vorige sprint heb je een website voor een opdrachtgever ontworpen en gemaakt. Na 3 weken heb je tijdens de Sprint Review je opdracht laten zien en feedback gekregen. Deze sprint ga je verder met de opdracht en ga je de feedback verwerken.

Eerst ga je met studenten met een verschillende opdrachtgever en een mentor de Sprint Review bespreken. Daarna ga je de opdracht van Sprint 3 plannen.

#### 1. Sprint Review bespreken

1. Bespreek de Sprint Review van de vorige sprint, in groepjes van drie studenten die een verschillende opdracht hebben, en een mentor.
2. Bekijk en bespreek het door jullie gemaakte werk.
3. Lees je eigen reflecties van vorige week in DLO terug, en bespreek wat je deze sprint beter kunt doen.
4. Voeg de feedback van de opdrachtgever en nieuwe taken en idee√´n toe aan je eigen *project board* of *issues*, als je dat tijdens de Retrospect van vorige week nog niet hebt gedaan.
5. Bespreek ook de sitemap die je eerder hebt gemaakt, en bedenk aan welke pagina je deze sprint wilt werken. Ga je door met dezelfde, of ga je iets anders oppakken en daar feedback op verzamelen?

#### 2. Sprint 3 plannen

<!-- 
Aankomende sprint plannen en projectboard, sprint review afspreken en bedenken wat je wil gaan laten zien. 
Taken van sprint 3 inplannen.
-->
<!--
Tijdens de sprint planning van sprint 2 hebben ze een sitemap gemaakt. Zou goed zijn als ze die weer gaan bekijken en bespreken. -> volgende stap bedenken -> plan voor maken. Want nu hebben ze de opdrachtgever gesproken en veel beter beeld van wat de bedoeling is van de opdracht.
-->
<!-- 
De werkwijze bij FDND is: Elke sprint opnieuw beginnen met code. Dus je HTML en CSS weggooien. Dit doen we omdat je dan kan toepassen wat je in een sprint hebt geleerd. Als je de hele tijd doorwerkt dan wordt de code onduidelijk, spaghetti, en ontstaan vervelende bugs omdat bijvoorbeeld een element op verschillende plekken styling krijgt, dit is best lastig te debuggen, vooral als je een beginner bent. 
Kunnen we hier een opdrachtje voor verzinnen dat ze niet hun code kopieren naar deze nieuwe repo, maar een outline neerzetten in comments op basis van de oude code en wat ze hebben geleerd? 
Misschien daarbij verwijzen naar de FDND code conventies? Die staan o.a. op docs, en in sprint 2 hebben ze een workshop code conventies gehad. Misschien ze laten kijken naar tips die ze hebben gekregen tijdens de code/design review? 
-->

Bij FDND begin je voorlopig elke sprint met nieuwe HTML, CSS (en JS) code. Als je de hele tijd doorwerkt, dan wordt de code onduidelijk‚Äî_spaghetti_‚Äîen ontstaan vervelende bugs. Dit is best lastig te debuggen, vooral als je een beginner bent. Vandaar dat we in een nieuwe repository beginnen. _Begin dus altijd met nieuwe code schrijven._

1. _Fork_ en _Clone_ deze leertaak.
2. Koppel het _Project board_ uit de vorige sprint, of maak een nieuw Project board aan als je er nog geen gebruikt. 
3. Zet je _Issues_ in je nieuwe repo aan en voeg de issues die je mee wilt nemen uit de vorige sprint toe aan je nieuwe repo. Ga hiervoor naar een issue en klik op ‚ÄúTransfer issue‚Äù.

Je hebt hiermee al een aantal _taken_ die je op zou kunnen pakken, maar laten we nog even een stapje terug nemen. We beginnen namelijk met een leeg project, zonder code.

Voor het plannen van deze sprint is het handig om te weten wat er allemaal op ons af gaat komen, zodat we een soort plan van aanpak kunnen maken.

1. Bekijk het programma van Sprint 3 op [programma.fdnd.nl](https://programma.fdnd.nl/static-web/all-human) en bespreek alvast welke workshops gaan komen. Klik vanuit de instructies door naar workshops als je meer details wilt zien.
2. Lees de Definition of done van deze leertaak goed door.
3. Schrijf met je tafel en mentor een lijst van concrete _taken_ op het whiteboard, aan de hand van het programma en de DoD's. Dit zijn waarschijnlijk nieuwe onderwerpen, waar je deze sprint meer over gaat leren.
4. Welke taken kunnen jullie nog meer verzinnen? Schrijf deze er ook bij. Bedenk dat je met nieuwe code gaat beginnen. Welke stappen moet je daarvoor maken? (Denk aan beginnen met een prototype in HTML, een One Column Layout met wat typografie, stap voor stap responsive layouts maken, etc.)
5. Heb je zelf nog specifieke taken voor jouw opdracht? Moet je bijvoorbeeld nog een wireframe of hifi schets maken? Schrijf deze ook op het whiteboard (met een andere kleur).
6. Bespreek jullie plan van aanpak met een docent.

Maak hiermee nieuwe issues of items op je Project board aan voor deze sprint. Zo heb je een concrete lijst aan taken die je de komende weken op kunt pakken. Kun je al bedenken in welke volgorde je dat gaat doen?

üí™ Tip: In een Project board kun je die volgorde ook aangeven, mocht je daar al mee willen experimenteren.

Zet een krul door jullie whiteboard als jullie klaar zijn met jullie planning.

Vanochtend gaan we eerst verder met een WCAG audit, daarna kun je beginnen met het oppakken van je issues.